I molluschi vivono in acqua o in terreni
molto umidi. Possono avere un corpo
molle, come il polpo (nella foto a
destra), o protetto da un guscio esterno,
come le chiocciole o le vongole, che
vivono racchiuse dentro una conchiglia.

I vermi (nella foto a destra) hanno
il corpo molle, di forma piatta o
cilindrica, e possono vivere sia in acqua
sia sulla terra. L’ossigeno entra nel
loro corpo attraverso la pelle sottile
che rimane sempre umida. Alcuni
vermi sono dei parassiti, cioè abitano
nel corpo di altri animali e vivono
sfruttando le risorse del loro ospite,
facendolo ammalare.

GLI ANTROPODI
Gli artropodi, tra gli animali, sono
il gruppo più numeroso. Hanno il
corpo pro-tetto da una corazza
rigida e hanno le zampe articolate,
cioè divise in tante parti: in questo
modo questi “rigidi” animali riescono
a muoversi. Respirano attraverso le
trachee, tubicini che si aprono nella
corazza. Fanno parte di questo grande
gruppo gli insetti, i ragni, i granchi e i
millepiedi (nella foto a destra).

GLI ANFIBI
Gli anfibi da piccoli vivono
nell’acqua e sono simili a pesci,
respirano, infatti, con le branchie.
Poi subiscono una trasformazione
detta metamorfosi: diventano
animali terrestri con quattro zampe
e respirano attraverso i polmoni o la
pelle, che è nuda, cioè non coperta
da squame o pelo. Devono però
restare sempre in ambienti umidi.
Gli anfibi sono eterotermi: per
questo alcuni di loro, come i rospi,
per sopravvivere quando fa molto
freddo, si nascondono sotto il fango
e si ibernano.

I PESCI
I pesci hanno il corpo ricoperto
da scaglie e si muovono nell’acqua
grazie alle pinne e alla coda.
Respirano attraverso le branchie
e sono eterotermi. Sono perlopiù
ovipari o ovovivipari e depongono
numerosissime uova gelatinose,
ma solo pochissime di esse si
schiudono.

Tutti gli animali compiono le principali funzioni vitali e sono eterotrofi,
cioè si cibano di altri viventi, perché non sono in grado di produrre da
sé il proprio nutrimento. Nonostante questi aspetti comuni, tuttavia,
il regno animale è molto vario ed è composto da tante specie diverse.
Gli scienziati classificano gli animali in due grandi gruppi: vertebrati
e invertebrati.
I vertebrati hanno uno scheletro interno e la colonna vertebrale, cioè
una struttura ossea che li sostiene, gli invertebrati invece non ce l’hanno. Gli invertebrati sono gli animali più antichi, sono numerosissimi
e vivono in tutti gli ambienti: nell’acqua, sulla terra, nell’aria. Questi
animali hanno caratteristiche molto diverse, perciò si dividono a loro
volta in alcuni gruppi.

CELENTERATI Fanno parte di questo
gruppo le meduse, gli anemoni di mare
e i coralli.
Il corpo della medusa è molle, a forma di
ombrello e dotato di tentacoli velenosi,
che le servono sia per difendersi
e catturare le prede, sia per muoversi,
quando non è trascinata dalle correnti
marine.
MOLLUSCHI Sono animali “molli”,
come dice il nome. Alcuni sono protetti
da una conchiglia, come le vongole. Altri, come
le seppie, possiedono una struttura rigida dentro
al corpo. è un mollusco anche il polpo che, come quasi
tutti i molluschi, vive in acqua. Sono molluschi terrestri
soltanto la lumaca e la chiocciola.

ANELLIDI Sono anellidi i vermi sia acquatici
sia terrestri, come il lombrico. Il loro corpo è
formato da tanti piccoli anelli, che si accorciano
e distendono per permettere all’animale di
spostarsi. Gli anellidi hanno due aperture: da una
entra il nutrimento, dall’altra escono i rifiuti.

PORIFERI Sono le spugne, gli animali
più semplici. Hanno il corpo a forma
di sacco e vivono in grandi gruppi,
attaccati alle rocce dei fondali marini.
Attraverso i loro numerosi pori filtrano
l’acqua e assorbono le sostanze nutritive.

ECHINODERMI Le stelle e i ricci di mare sono echinodermi.
Gli animali di questo gruppo hanno una “pelle” spinosa
che usano per difendersi: i ricci di mare sono ricoperti
da aculei e le stelle marine hanno piccole spine.

ALTRI INVERTEBRATI: GLI ARTROPODI
Gli artropodi rappresentano il gruppo più numeroso e diffuso degli invertebrati. Questi animali hanno zampe articolate e il loro corpo è protetto
da una corazza rigida, l’esoscheletro, cioè una specie di “scheletro
esterno”, che durante la crescita viene sostituito attraverso
la muta.
Alcuni artropodi vivono nell’acqua, altri sulla terra, altri ancora nell’aria. Poiché sono molto diversi tra loro, gli artropodi
sono stati divisi in tre gruppi: aracnidi, crostacei e insetti.
I ragni e gli scorpioni sono aracnidi, possiedono quattro paia di zampe e vivono sulla terra.
I crostacei vivono soprattutto nell’acqua. I granchi, che appartengono a questo gruppo, afferrano
le prede con le zampe anteriori, le chele. Un altro
crostaceo, il gambero, ha invece un’appendice
caudale, cioè una parte appuntita di corazza, che
gli permette di andare all’indietro.
Gli artropodi più diffusi sono gli insetti: rientrano
in questa categoria le mosche, le zanzare, le cavallette, le libellule, le farfalle… Tutti questi
animali hanno tre paia di zampe; il loro corpo è costituito da tre parti: capo, torace
e addome. Alcuni possiedono le ali
e il pungiglione.
Alcuni insetti, come le api, le
vespe e le formiche, vivono
in società molto organizzate. Se uno di questi insetti si trovasse da solo,
non sopravviverebbe.
LA MUTA
L’esoscheletro è una specie di corazza rigida che non può
deformarsi o cambiare dimensione. Quando l’animale cresce,
sotto la corazza se ne forma un’altra più grande: a questo
punto, l’esoscheletro vecchio viene abbandonato e quello
nuovo prende il suo posto.
La muta può ripetersi più volte nel corso della vita dell’animale.